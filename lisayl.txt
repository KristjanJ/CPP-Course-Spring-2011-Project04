1) Mis juhtub, kui mõni tipp, millele sirglõigud viitavad, hävineb?
Ei juhtu midagi, need sirglõigud hakkavad lihtsalt viitama tippudele, mida enam ei eksisteeri.
Kui aga sirglõik(või mõni muu objekt) püüab neid tippe kasutada(lugeda/kirjutada sellel mäluaadressil olevat väärtust),
siis selle tulemusena programm tõenäoliselt jookseb kokku. Programm ei pruugi kokku joosta kohe ja isegi mitte pika aja jooksul - 
enne seda võib juhtuda, et seda mäluaadressit lugeda püüdes saadakse imelikke väärtusi - see on selle tõttu, et programm käsitleb seda
mäluaadressit juba vaba mälupesana ning programmil on vaba voli sinna istutada mõni uus new-ga tellitud objekt.

2) Kuidas võiks tipu destruktor teada, millistes sirglõikudes ta esineb?
Tipul peaks olema dünaamiline massiiv sirglõikudest, milles ta esineb. Seega, kui luuakse sirglõik, siis peaks see
sirglõik end lisama oma otstippude sirglõikude-massiividesse. Kui see sirglõik hävib, siis peaks ta end vastavate 
tippude sirglõikude-massiividest eemaldama. 

Samas tipu destruktoril ei ole üldse vaja seda infot teada, sest tema ei tohiks tegeleda sirglõikude kustutamisega.
Kui see nii oleks, siis peaks tipu või sirglõigu destruktor eemaldama selle sirglõigu ka massiivist, mis sisaldab
kõiki sirglõike(kogu programmi peale) - see aga eeldaks, et sirglõigul või tipul on sellele massiivile 
ligipääs - see aga pole hea disain.

Pigem peaks tipus sisalduvat infot sirglõikude kohta kasutama funktsioon, mis tegeleb tipu kustutamisega.

3) Mida võiks tipu destruktor teha, et olukorda parandada?
Tipu destruktoril pole vaja olukorra parandamiseks midagi teha. Minu ettekujutus sirglõigu lisamisest ja ühe otstipu
kustutamisest on järgmine.

1. Luuakse sirglõik, mis on määratud kahe tipuga(need tipud võivad sisalduda ka teistes sirglõikudes).
2. Sirglõik lisab end nende tippude sirglõikude-massiividesse.
3. Kutsutakse välja funktsioon, mis saab argumendiks tipu, mille ta kustutama peab.
4. Funktsioon võtab kustutatavast tipust kõik sirglõigud, milles see tipp esineb, ning kusutab need.
5. Iga kustutatav sirglõik eemaldab end oma mõlema otstipu sirglõikude-massiividest.
6. Kui kõik antud tipuga seotud sirglõigud on kustutatud, kustutab funktsioon ka tipu.

Teine võimalus oleks see, et tipp ei oma infot ennast sisaldavate sirglõikude kohta. Siis peaks tippu kustutav funktsioon
ise üles otsima vastavad sirglõikud. See aga pole nii efektiivne, sest iga tipu kustutamisel tuleb selline otsing
läbi viia.


